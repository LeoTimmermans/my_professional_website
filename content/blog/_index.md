---
title: Mijn reis in data
draft: true

---
Data Scientist word je niet van de ene op de andere dag. Deze blog beschrijft de kronkelige weg van scholing en werk(ervaring) naar het succesvol toepassen van data science.

### De jonge jaren

Als ik nu terugkijk, dan is mijn reis eigenlijk al op de basisschool begonnen. Dat was in een tijd dat de term Data Science misschien wel al bestond, maar nog zeker geen grote bekendheid had.

Op de basisschool waren mijn beste vakken: (hoofd)rekenen, vraakstukken (tegenwoordig ook wel puzzelsommen genoemd) en begrijpend lezen. Op de middelbare school bleef dit zo, maar waren dit geen aparte vakken meer. Wiskunde A met statistiek en kansberekening, begrijpend lezen (tekst verklaren) en de sommen in verhaalvorm (zoals bij economie 2/handelswetenschappen/bedrijfseconomie) waren de onderdelen waar ik het meeste plezier aan had en ook de beste punten voor haalde.  
Op de middelbare school was voor mij ook wel duidelijk dat ik "iets met cijfers" zou gaan doen. De studie economie lag nogal voor de hand.

### De studietijd

Na het vwo ben ik economie gaan studeren aan de universiteit in Tilburg. Daar bleek mijn beste vak statistiek te zijn en kon ik ook heel goed overweg met de "talige" casussen in de tentamens voor Marketing.

De studie ging best voorspoedig en ben afgestudeerd in de richting Marketing en Marktonderzoek, waarbij marktonderzoek en statistiek een belangrijk onderdeel van mijn afstudeeropdracht waren.

### Start op de arbeidsmarkt

1993 was best een treurige tijd om de arbeidsmarkt te betreden. Data Scientist en Data Analist waren toen nog geen bestaande functies. Ik kan me in elk geval niet herinneren dat ik daar vacatures voor voorbij heb zien komen.  
Na het nodige zoekwerk ben ik in de sales support terecht gekomen. Daar heb ik veel geleerd over processen binnen productiebedrijven, maar bleek ik ook wel "lui" te zijn. Daar ben ik begonnen met terugkerende taken proberen "weg te automatiseren". Dat resulteerde niet alleen in een productiviteitswinst, maar ook een kleinere fout op kansen (hetgeen misschien nog wel belangrijker was). De belangrijkste oplossing die ik toen bedacht heb, heb ik in Excel gemaakt (zonder Visual Basic of macro's).

In de tussentijd bleef ik studeren / investeren in mezelf. Diverse cursussen aan de Open Universiteit die zich richten op het doen van statistisch onderzoek, het verwerken van de data en zinvolle inzichten verkrijgen.

### Het vervolg - mijn tijd in het vastgoed